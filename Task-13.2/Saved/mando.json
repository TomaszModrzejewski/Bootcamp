[{"id": 1, "title": "Chapter 1: The Mandalorian", "description": "Pi\u0119\u0107 lat po pokonaniu Imperium, mandaloria\u0144ski \u0142owca nagr\u00f3d akceptuje lukratywne zlecenie od klienta z imperialnymi powi\u0105zaniami. Jego celem jest pi\u0119\u0107dziesi\u0119cioletnia osoba, przebywaj\u0105ca na pustynnej planecie Arvala-7. Klient jest oboj\u0119tny na dobro celu, jednak obecny przy rozmowie dr Pershing nalega, aby unikn\u0105\u0107 jego \u015bmierci. W ramach zadatku \u0142owca otrzymuje sztabk\u0119 stali beskarskiej, z kt\u00f3rej potem p\u0142atnerz tworzy naramiennik. Po wyl\u0105dowaniu na planecie, Mandalorianin zostaje zaatakowany przez dwa blurggry. Ratuje go farmer o imieniu Kuiil, kt\u00f3ry pomaga mu dotrze\u0107 do pilnie strze\u017conego celu. Wszyscy jego poprzednicy zgin\u0119li, pr\u00f3buj\u0105c zrealizowa\u0107 zadanie, lecz \u0142owca nagr\u00f3d oczyszcza ob\u00f3z z pomoc\u0105 droida zab\u00f3jcy IG-11. Celem okazuje si\u0119 niemowl\u0119 pochodz\u0105ce z tego samego gatunku, co Yoda. Gdy IG-11 pr\u00f3buje je zabi\u0107, Mandalorianin niszczy robota.", "viewed": true}, {"id": 2, "title": "Chapter 2: The Child", "description": "Mandalorianin eskortuje niemowl\u0119 na sw\u00f3j statek. W trakcie w\u0119dr\u00f3wki zostaje zaatakowany przez najemnik\u00f3w, kt\u00f3rzy pr\u00f3buj\u0105 przej\u0105\u0107 cel. Gdy m\u0119\u017cczyzna wraz z dzieckiem dociera do pojazdu, okazuje si\u0119, \u017ce istoty z gatunku Jawa rozkradaj\u0105 jego statek, rozbieraj\u0105c go na cz\u0119\u015bci. Mandalorianin przep\u0142asza ich, a Jawowie uciekaj\u0105 do swojego pojazdu - piaskoczo\u0142gu. Nast\u0119pnego dnia Kuiil pomaga \u0142owcy nagr\u00f3d w odzyskaniu element\u00f3w statku. W zamian m\u0119\u017cczyzna musi zapolowa\u0107 na \u201ejajo\u201d, aby zap\u0142aci\u0107 istotom za swoje w\u0142asne cz\u0119\u015bci. Mandalorianin wraz z niemowl\u0119ciem udaje si\u0119 do jaskini, w kt\u00f3rej mieszka du\u017ca, rogata bestia. Walka \u0142owcy nagr\u00f3d nie przebiega najlepiej, ale ostatecznie zielone niemowl\u0119 u\u017cywa mocy, unieruchamiaj\u0105c zwierz\u0119. Dzi\u0119ki temu m\u0119\u017cczy\u017anie udaje si\u0119 je zabi\u0107. Po odebraniu od Jaw\u00f3w cz\u0119\u015bci, Mandalorianin i Kuill naprawiaj\u0105 statek. \u0141owca nagr\u00f3d, wraz ze zdobytym celem, opuszcza planet\u0119.", "viewed": true}, {"id": 3, "title": "Chapter 3: The Sin", "description": "Mandalorianin przekazuje dziecko Klientowi, bezskutecznie pr\u00f3buj\u0105c zdoby\u0107 informacje dotycz\u0105ce przysz\u0142o\u015bci malca. W zamian \u0142owca nagr\u00f3d dostaje wi\u0119cej beskaru, kt\u00f3ry wykorzystuje do pe\u0142nego ulepszenia swej zbroi, po czym idzie do Greefa Cargi po kolejne zlecenie. Zamiast jednak je wykona\u0107, wraca po dziecko. Udaje mu si\u0119 je przej\u0105\u0107, jednak zostaje zaatakowany przez innych \u0142owc\u00f3w nagr\u00f3d. Dzi\u0119ki pomocy pozosta\u0142ych Mandalorian m\u0119\u017cczyzna ucieka z planety wraz z malcem.", "viewed": true}, {"id": 4, "title": "Chapter 4: Sanctuary", "description": "Uciekaj\u0105c przed Gildi\u0105, Mandalorianin udaje si\u0119 na s\u0142abo zaludnion\u0105 planet\u0119 Sorgan. Tam spotyka najemniczk\u0119, by\u0142\u0105 cz\u0142onkini\u0119 Rebelii \u2013 Car\u0119 Dune, kt\u00f3ra ukrywa si\u0119 przed \u0142owcami nagr\u00f3d. Dwaj zdesperowani rybacy prosz\u0105 Mandalorianina, aby pom\u00f3g\u0142 im pozby\u0107 si\u0119 lokalnej bandy rzezimieszk\u00f3w. Razem z Car\u0105 i dzieckiem, Mandalorianin jedzie do ich wioski. Okazuje si\u0119, \u017ce zbrodniarze posiadaj\u0105 imperialn\u0105 maszyn\u0119 krocz\u0105c\u0105 AT-ST. Dune i Mandalorianin szkol\u0105 w walce wie\u015bniak\u00f3w i przygotowuj\u0105 zasadzk\u0119. Po zmroku prowokuj\u0105 naje\u017ad\u017ac\u00f3w, a AT-ST zwabiaj\u0105 nad staw, gdzie jest przygotowana pu\u0142apka. AT-ST wpada do wody, gdzie zostaje wysadzone w powietrze. Mandalorianin planuje zostawi\u0107 niemowl\u0119 w wiosce i opu\u015bci\u0107 planet\u0119. \u0141owca nagr\u00f3d z Gildii pr\u00f3buje zabi\u0107 dziecko, ale w ostatniej chwili zostaje powstrzymany przez Car\u0119. Mandalorianin i niemowl\u0119 opuszczaj\u0105 wiosk\u0119.", "viewed": true}, {"id": 5, "title": "Chapter 5: The Gunslinger", "description": "Statek Mandalorianina \u015bcigany jest przez \u0142owc\u0119 nagr\u00f3d. Dochodzi do strzelaniny, w kt\u00f3rej ginie \u0142owca. Mandalorianin l\u0105duje swoim uszkodzonym statkiem w pobliskim doku naprawczym, prowadzonym przez Peli Motto w Mos Eisley na Tatooine. Poszukuje pracy w kantynie, aby zap\u0142aci\u0107 za naprawy. Tam poznaje Toro Calicana \u2013 m\u0142odego ch\u0142opaka, kt\u00f3rego marzeniem jest dostanie si\u0119 do Gildii \u0141owc\u00f3w Nagr\u00f3d. Mandalorianin zgadza si\u0119 pom\u00f3c Calicanowi w pojmaniu zab\u00f3jczyni Fennec Shand. Od niej Toro dowiaduje si\u0119, \u017ce Mandalorianin jest najbardziej poszukiwan\u0105 osob\u0105 w Gildii. Ch\u0142opak zabija Shand i udaje si\u0119 do doku. Bierze za zak\u0142adniczk\u0119 Peli Moto i Dziecko. Mandalorianin zabija go. Na pustyni tajemnicza posta\u0107 zbli\u017ca si\u0119 do cia\u0142a Shand.", "viewed": true}, {"id": 6, "title": "Chapter 6: The Prisoner", "description": "Mandalorianin udaje si\u0119 na stacj\u0119 kosmiczn\u0105 i przyjmuje ofert\u0119 pracy od swojego dawnego znajomego \u2013 Rana. Do\u0142\u0105cza do Mayfielda \u2013 by\u0142ego snajpera Imperium, Burga \u2013 devaronia\u0144skiego si\u0142acza, droida-pilota Zero oraz Twi'lekanki Xi'an w misji uratowania wi\u0119\u017ania Nowej Republiki. Ekipie udaje si\u0119 uwolni\u0107 Qina \u2013 brata Xi'an, lecz ci w\u0142\u0105czaj\u0105 alarm. Mandalorianin zostaje zdradzony i zamkni\u0119ty w celi. Udaje mu si\u0119 z niej wydosta\u0107 i eliminuje po kolei zdrajc\u00f3w. Razem z Quinem uciekaj\u0105 na platform\u0119 Rana. By\u0142y znajomy p\u0142aci Mandalorianowi za wykonanie zadania i ka\u017ce go zestrzeli\u0107. Okazuje si\u0119, \u017ce Mandalorianin to przewidzia\u0142 i pod\u0142o\u017cy\u0142 Quinowi nadajnik. Na X-wingach przylatuje tr\u00f3jka pilot\u00f3w Nowej Republiki, kt\u00f3rzy niszcz\u0105 stacj\u0119 kosmiczn\u0105. Okazuje si\u0119, \u017ce Mayfield, Burg i Xi'an zostali oszcz\u0119dzeni i s\u0105 uwi\u0119zieni we wsp\u00f3lnej celi.", "viewed": true}, {"id": 7, "title": "Chapter 7: The Reckoning", "description": "Mandalorianin otrzymuje wiadomo\u015b\u0107 od Greefa Kargi. Miasto Kargi zosta\u0142o opanowane przez postimperialne wojsko dowodzone przez Klienta, kt\u00f3ry desperacko chce zdoby\u0107 Dziecko. Karga proponuje, aby Mandalorianin wykorzysta\u0142 Dziecko jako przyn\u0119t\u0119, aby zabi\u0107 Klienta i uwolni\u0107 miasto. Wyczuwaj\u0105c pu\u0142apk\u0119, Mandalorianin rekrutuje Car\u0119 Dune i Kuiila, aby mu pomogli. Okazuje si\u0119, \u017ce Kuiil odratowa\u0142 i przeprogramowa\u0142 IG-11. Bohaterowie spotykaj\u0105 Karg\u0119 i jego towarzyszy na Nevarro i wyruszaj\u0105 z nimi do miasta. Podczas odpoczynku, zostaj\u0105 zaatakowani przez lataj\u0105ce Mynocki. Karga zostaje ranny, lecz Dziecko u\u017cywa Mocy, by go uleczy\u0107. W zamian Karga strzela do swoich towarzyszy i wyja\u015bnia, \u017ce plan polega\u0142 na zabiciu Mandalorianina i zabraniu Dziecka si\u0142\u0105. Grupa formu\u0142uje nowy plan \u2013 Karga b\u0119dzie udawa\u0107, \u017ce Cara schwyta\u0142a Mandalorianina - i we troje id\u0105 do Klienta. Tymczasem Kuiil zabiera Dziecko z powrotem na statek. Podczas spotkania Klient otrzymuje wiadomo\u015b\u0107 od Moffa Gideona, kt\u00f3rego \u017co\u0142nierze otaczaj\u0105 budynek, otwieraj\u0105 ogie\u0144 i zabijaj\u0105 Klienta. Gideon przybywa osobi\u015bcie i oznajmia, \u017ce Dziecko wkr\u00f3tce b\u0119dzie w jego posiadaniu. Na pustyni poza miastem dw\u00f3ch zwiadowc\u00f3w pod\u0105\u017ca za Kuiilem. Zabijaj\u0105 go i zabieraj\u0105 Dziecko.", "viewed": true}, {"id": 8, "title": "Chapter 8: Redemption", "description": "IG-11 odbija Dziecko od szturmowc\u00f3w. Mandalorianin, Greef Karga i Cara Dune s\u0105 otoczeni przez szturmowc\u00f3w Moffa Gideona. Bohaterowie pr\u00f3buj\u0105 uciec, lecz nie maj\u0105 szans. Gideon wyjawia to\u017csamo\u015b\u0107 Mandalorianina, nazywa si\u0119 on Din Djarin. Przybywa IG-11 i pomaga uciec bohaterom. Din zostaje raniony w g\u0142ow\u0119 przez Gideona. Ekipa znowu znajduje si\u0119 w potrzasku. Dziecko u\u017cywa Mocy i unicestwia szturmowca z miotaczem ognia. Greef, Cara i Dziecko uciekaj\u0105 kana\u0142ami do kryj\u00f3wki Mandalorian. IG-11 \u015bci\u0105ga he\u0142m Dinowi i podaje mu bact\u0119 w sprayu. Robot i Mandalorianin do\u0142\u0105czaj\u0105 do pozosta\u0142ej cz\u0119\u015bci ekipy. Okazuje si\u0119, \u017ce wszyscy Mandalorianie ukrywaj\u0105cy si\u0119 na tej planecie zgin\u0119li. Prze\u017cy\u0142a jedynie zbrojmistrzyni, kt\u00f3ra graweruje na zbroi Dina jego emblemat, daje mu plecak odrzutowy i nakazuje, by troszczy\u0142 si\u0119 o Dziecko i odda\u0142 go jego pobratymcom. Bohaterowie p\u0142yn\u0105 na \u0142\u00f3dce podziemn\u0105 rzek\u0105 lawy, lecz wpadaj\u0105 w zasadzk\u0119 szturmowc\u00f3w. IG-11 po\u015bwi\u0119ca si\u0119 i eksploduje, eliminuj\u0105c wroga. Zjawia si\u0119 Gideon w my\u015bliwcu TIE. Djarin u\u017cywa plecaka odrzutowego i niszczy statek. Mandalorianin i Dziecko opuszczaj\u0105 planet\u0119. Z rozbitego statku wychodzi Gideon z czarnym mieczem \u015bwietlnym \u2013 mandaloria\u0144skim artefaktem.", "viewed": true}, {"id": 9, "title": "Chapter 9: The Marshal", "description": "Din Djarin zaczyna szuka\u0107 innych Mandalorian, kt\u00f3rzy, jak wierzy, mog\u0105 pom\u00f3c mu znale\u017a\u0107 Jedi, kt\u00f3rym chce odda\u0107 Dziecko. Zostaje skierowany do Mos Pelgo w Tatooine. Tam spotyka Cobba Vantha, kt\u00f3ry nosi mandaloria\u0144sk\u0105 zbroj\u0119. Vanth wyja\u015bnia, \u017ce \u200b\u200buwolni\u0142 swoje miasto spod kontroli Kolektywu G\u00f3rniczego, u\u017cywaj\u0105c tej zbroi, kt\u00f3r\u0105 kupi\u0142 od Jaw\u00f3w na pustyni. Miasto jest teraz cz\u0119sto atakowane przez smoka krayt. Vanth zgadza si\u0119 odda\u0107 pancerz w zamian za pomoc w zabiciu wielkiego drapie\u017cnika. Mandalorianin aran\u017cuje porozumienie mi\u0119dzy mieszka\u0144cami Mos Pelgo i miejscowym klanem Tusken\u00f3w, aby wsp\u00f3lnie zabi\u0107 smoka krayt, w zamian za pok\u00f3j mi\u0119dzy obu grupami. Wywabiaj\u0105 potwora, kt\u00f3ry ostatecznie zostaje zabity przez Mandalorianina. Din Djarin odje\u017cd\u017ca ze zbroj\u0105, obserwowany przez posta\u0107 z bliznami.", "viewed": false}, {"id": 10, "title": "Chapter 10: The Passenger", "description": "Po zabiciu grupy \u0142owc\u00f3w nagr\u00f3d, kt\u00f3rzy chc\u0105cych schwyta\u0107 Dziecko, Din Djarin wraca do Mos Eisley. W zamian za informacje o innych Mandalorianach, zgadza si\u0119 zabra\u0107 pasa\u017cerk\u0119 i jej skrzek do jej m\u0119\u017ca, kt\u00f3ry ma zap\u0142odni\u0107 jaja. Ze wzgl\u0119du na wra\u017cliwo\u015b\u0107 skrzeku musz\u0105 podr\u00f3\u017cowa\u0107 z pr\u0119dko\u015bci\u0105 pod\u015bwietln\u0105. Podczas podr\u00f3\u017cy napotykaj\u0105 patrol Nowej Republiki, przed kt\u00f3rym (ze wzgl. na wydarzenia z odc. \"The Prisoner\") uciekaj\u0105 na lodow\u0105 planet\u0119, uszkadzaj\u0105c statek. Zostaj\u0105 zaatakowani przez r\u00f3j paj\u0105k\u00f3w, przed kt\u00f3rymi ratuj\u0105 ich piloci X-wing\u00f3w, kt\u00f3rym uda\u0142o si\u0119 ich znale\u017a\u0107. Wyja\u015bniaj\u0105, \u017ce mimo uwolnienia wi\u0119\u017ania m\u0119\u017cczyzna ma te\u017c zas\u0142ugi dla Republiki i pozwalaj\u0105 mu odlecie\u0107 w dalsz\u0105 drog\u0119.", "viewed": false}, {"id": 11, "title": "Chapter 11: The Heiress", "description": "Mandalorianin dociera z pasa\u017cerk\u0105 do jej m\u0119\u017ca i p\u0142ynie statkiem rybackim szukaj\u0105c swych pobratymc\u00f3w, lecz to oni jego znajduj\u0105, gdy za\u0142oga okr\u0119tu pr\u00f3buje zabi\u0107 Din Djarina. Przyw\u00f3dczyni Mandalorian, Bo-Katan Kryze, prosi o pomoc w przej\u0119ciu broni z imperialnego frachtowca w zamian za informacje o Jedi. Po wej\u015bciu na statek okazuje si\u0119, \u017ce kobieta chce go przej\u0105\u0107 i zdoby\u0107 informacje o mieczu, kt\u00f3ry ma Gideon. Udaje im si\u0119 zdoby\u0107 statek, lecz nie informacje, a Din Djarin woli wr\u00f3ci\u0107 do Dziecka, ni\u017c z nimi lecie\u0107. Kryze kieruje go do Ahsoki Tano w mie\u015bcie Calodan na le\u015bnej planecie Corvus. Po cz\u0119\u015bciowej naprawie swego statku Mandalorianin i Dziecko ruszaj\u0105 w dalsz\u0105 drog\u0119.", "viewed": false}, {"id": 12, "title": "Chapter 12: The Siege", "description": "Mandalorianin i Dziecko zatrzymuj\u0105 si\u0119 na Nevarro, by doko\u0144czy\u0107 napraw\u0119 statku. Podczas gdy jego statek jest naprawiany, Mandalorianin, Greef Karga i Cara Dune atakuj\u0105 imperialn\u0105 baz\u0119 na Nevarro. Uszkadzaj\u0105 reaktor, by j\u0105 zniszczy\u0142, daj\u0105c im jednak czas na ucieczk\u0119. Odkrywaj\u0105 przy tym, \u017ce w bazie prowadzono eksperymenty z klonowaniem i pobran\u0105 krwi\u0105 Dziecka. Uciekaj\u0105 stamt\u0105d \u015bcigani przez szturmowc\u00f3w, kt\u00f3rych udaje im si\u0119 wyeliminowa\u0107. Nast\u0119pnie Mandalorianin i Dziecko udaj\u0105 si\u0119 na Corvus, nie\u015bwiadomi, \u017ce imperialny agent umie\u015bci\u0142 na statku nadajnik.", "viewed": false}, {"id": 13, "title": "Chapter 13: The Jedi", "description": "Bohaterowie docieraj\u0105 do Calodan, gdzie rz\u0105dz\u0105ca miastem Morgan Elsbeth proponuje Mandalorianinowi pik\u0119 z beskaru za zabicie Ahsoki. Din Djarin odnajduje Jedi, kt\u00f3ra, komunikuj\u0105c si\u0119 telepatycznie z Dzieckiem, dowiaduje si\u0119, \u017ce ma ono na imi\u0119 Grogu i zosta\u0142o uratowane przed rzezi\u0105 \u015awi\u0105tyni Jedi. Ahsoka zgadza si\u0119 trenowa\u0107 je, je\u015bli Mandalorianin pomo\u017ce jej pokona\u0107 Elsbeth. Zabijaj\u0105 stra\u017cnik\u00f3w miasta, uwalniaj\u0105 zak\u0142adnik\u00f3w i konfrontuj\u0105 si\u0119 z Elsbeth, kt\u00f3r\u0105 Ahsoka zmusza do ujawnienia lokalizacji jej pana: Wielkiego Admira\u0142a Thrawna. Jedi nie chce jednak szkoli\u0107 Dziecka, gdy\u017c wyczuwa, \u017ce jest ono zbyt przywi\u0105zane do Mandalorianina. Kieruje bohater\u00f3w do ruin staro\u017cytnej \u015bwi\u0105tyni na planecie Tython, gdzie Grogu m\u00f3g\u0142by u\u017cy\u0107 Mocy, aby skontaktowa\u0107 si\u0119 z innym Jedi.", "viewed": false}, {"id": 14, "title": "Chapter 14: The Tragedy", "description": "Mandalorianin przybywa z Grogu na Tython i znajduje \u015bwi\u0105tyni\u0119 na wzg\u00f3rzu. Umieszcza Grogu na \u015brodku, aby m\u00f3g\u0142 wybra\u0107 swoj\u0105 \u015bcie\u017ck\u0119. Grogu zaczyna medytowa\u0107, generuj\u0105c wok\u00f3\u0142 siebie ochronne pole Mocy. Wkr\u00f3tce przybywa Boba Fett, razem z Fennec Shand, kt\u00f3rej uratowa\u0142 \u017cycie na Tatooine, i \u017c\u0105da zwrotu swojej mandaloria\u0144skiej zbroi, oferuj\u0105c w zamian pomoc w ochronie Grogu. Przybywaj\u0105 dwa promy pe\u0142ne szturmowc\u00f3w, kt\u00f3rzy pr\u00f3buj\u0105 schwyta\u0107 dziecko. Fett, Shand i Din Djarin \u0142\u0105cz\u0105 si\u0142y, stopniowo likwiduj\u0105c wroga. Gdy odnosz\u0105 pozorne zwyci\u0119stwo, Moff Gideon niszczy statek Mandalorianina strza\u0142em ze swego okr\u0119t i wysy\u0142a lataj\u0105ce droidy, kt\u00f3re porywaj\u0105 Dziecko, po czym odlatuje. Fett i Shand zgadzaj\u0105 si\u0119 pom\u00f3c Mandalorianinowi uratowa\u0107 Dziecko, aby sp\u0142aci\u0107 d\u0142ug. Din Djarin prosi Car\u0119 Dune o pomoc w uwolnieniu Mayfelda, potrzebnego by odbi\u0107 Grogu. B\u0119d\u0105c pod wra\u017ceniem mocy Grogu, Moff Gideon informuje dr Pershinga, \u017ce \u200b\u200bdawca jest dost\u0119pny.", "viewed": false}, {"id": 15, "title": "Chapter 15: The Believer", "description": "Migs Mayfeld, tymczasowo zwolniony z wi\u0119zienia przez Car\u0119 Dune, leci z ni\u0105, Djarinem, Fettem i Shand na Morak, gdzie w imperialnym centrum wydobywczym znajduje si\u0119 terminal, z kt\u00f3rego mo\u017cna namierzy\u0107 statek Gideona. Uprowadzaj\u0105 transport rhydonium i, odpieraj\u0105c ataki pirat\u00f3w, udaje im si\u0119 dotrze\u0107 do zak\u0142adu g\u00f3rniczego. Mandalorianin pobiera wsp\u00f3\u0142rz\u0119dne z terminala, ale w tym celu musi pokaza\u0107 swoj\u0105 twarz, a Mayfeld zabija swego dawnego dow\u00f3dc\u0119 - zbrodniarza wojennego Valina Hessa. Uciekaj\u0105 z o\u015brodka niszcz\u0105c przy tym wybuchowe rhydonium. Dune pozwala Mayfeldowi odej\u015b\u0107 wolno, a Djarin kontaktuje si\u0119 z Gideonem, oznajmiaj\u0105c, \u017ce odzyska Grogu.", "viewed": false}, {"id": 16, "title": "Chapter 16: The Rescue", "description": "Bohaterowie przechwytuj\u0105 prom dra Pershinga i \u0142\u0105cz\u0105 si\u0142y z Bo-Katan Kryze, by zaatakowa\u0107 okr\u0119t Gideona. Razem dostaj\u0105 si\u0119 na jego pok\u0142ad zdobytym promem, udaj\u0105c, \u017ce s\u0105 \u015bcigani przez Fetta. Mandalorianin kieruje si\u0119 do Grogu, po drodze wyrzucaj\u0105c oddzia\u0142 bojowych droid\u00f3w (zwanych Mrocznymi Szturmowcami) w pr\u00f3\u017cni\u0119. Reszta grupy udaje si\u0119 na mostek eliminuj\u0105c szturmowc\u00f3w, nie znajduj\u0105 tam jednak Gideona, kt\u00f3ry bierze Dziecko na zak\u0142adnika. Din Djarin pokonuje go w walce i doprowadza na mostek, lecz droidy dostaj\u0105 si\u0119 z powrotem na statek, po czym pr\u00f3buj\u0105 si\u0119 przebi\u0107 przez drzwi pancerne, za kt\u00f3rymi chroni\u0105 si\u0119 bohaterowie. Gdy metal wyra\u017anie ju\u017c ust\u0119puje, na okr\u0119t dociera pojedynczy X-wing, a jego pasa\u017cer zaczyna niszczy\u0107 droidy, pos\u0142uguj\u0105c si\u0119 mieczem \u015bwietlnym i Moc\u0105. Okazuje si\u0119, \u017ce tym Jedi jest Luke Skywalker, z kt\u00f3rym skontaktowa\u0142 si\u0119 Grogu. Djarin przekazuje Dziecko w r\u0119ce Luke'a, aby ten go szkoli\u0142 i chroni\u0142. P\u00f3\u017aniej, Boba Fett i Fennec Shand zjawiaj\u0105 si\u0119 w dawnym pa\u0142acu Jabby na Tatooine. Eliminuj\u0105 ca\u0142\u0105 ochron\u0119. Bobba zabija siedz\u0105cego na tronie Biba Fortun\u0119 i zajmuje jego miejsce.", "viewed": false}]